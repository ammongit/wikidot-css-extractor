<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://ammongit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://ammongit.github.io/wikidot-css-extractor/static/style.css">

  <title>Przypadek Joanny Potockiej</title>
</head>
<body>
<div id="container">
  
  <div class="page">
    <h1 class="title">Przypadek Joanny Potockiej</h1>
    <p>
      Link to article: <a href="https://scp-wiki.wikidot.com/przypadek-joanny-potockiej" target="_blank">Przypadek Joanny Potockiej</a>.
    </p>

    <h2 class="header">Module Styles</h2>
    <ul class="module-styles">
      
        <li>
          <pre><code>:root
{
    --header-title: &#34;Fundacja SCP&#34;;
    --header-subtitle: &#34;Polska Filia SCP&#34;;
    --lgurl: url(&#39;https://i.imgur.com/f4tBLD0.png&#39;);
}</code></pre>
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          <pre><code>text-align: right; margin-right: em; margin-top: -15px;</code></pre>
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-wiki.wikidot.com/component:black-highlighter-theme-dev" target="_blank"><code>:scp-wiki:component:black-highlighter-theme-dev</code></a>
  

  
    
  <span class="page-info">
    [<a href="/wikidot-css-extractor/pages/component:black-highlighter-theme-dev.html" target="_blank">info</a>]
  </span>

  
</li>
      
        <li>
  
  

  
    <a href="https://scp-wiki.wikidot.com/theme:minimalist-bhl" target="_blank"><code>:scp-wiki:theme:minimalist-bhl</code></a>
  

  
    
  <span class="page-info">
    [<a href="/wikidot-css-extractor/pages/theme:minimalist-bhl.html" target="_blank">info</a>]
  </span>

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[include :scp-wiki:component:black-highlighter-theme-dev]]
[[include :scp-wiki:theme:minimalist-bhl]]

[[module css]]
:root
{
    --header-title: &#34;Fundacja SCP&#34;;
    --header-subtitle: &#34;Polska Filia SCP&#34;;
    --lgurl: url(&#39;https://i.imgur.com/f4tBLD0.png&#39;);
}
[[/module]]

[[&gt;]]
[[module rate]]
[[/&gt;]]
[[div style=&#34;text-align: right; margin-right: em; margin-top: -15px;&#34;]]
[[size 85%]] autorstwa [[[/skoroszyt-excela|Excel2020]]] [[/size]]
[[/div]]

[[=]]
I
[[/=]]

Badaczka Joanna Potocka wysiadła z windy na trzecim piętrze i stanęła przed drewnianymi drzwiami z zapisanym białą farbą numerem 313. Znajdowała się w jednym ze starych bloków upchanych na niewielkim osiedlu na Mokotowie. Kobieta sięgnęła dłonią do kieszeni i wyjęła klucze. Głośno przełknęła ślinę. Trzęsły jej się ręce, przez dłuższą chwilę nie mogła trafić kluczem do zamka. W końcu jednak jej się to udało. Wzięła głęboki wdech. Serce biło jej jak szalone. &#34;Asia, weź się w garść&#34; — pomyślała. &#34;Będzie dobrze. A nawet jeśli nie, to za chwilę weźmiesz sobie jedną kropelkę i wszystko się uspokoi, choć na chwilę.&#34; Od razu poprawił jej się humor. Zebrała się w sobie i przekręciła klucz otwierając drzwi swojego nowego domu.

Było już po południu. Potocka zdążyła przynieść z samochodu większość swoich rzeczy. Nie było tego dużo. Przed Incydentem skutkującym jej rezygnacją i przeprowadzką kobieta praktycznie mieszkała w Ośrodku 13. Wielu ludzi, łącznie z jej mężem Arkadiuszem, zwracało Joannie uwagę na pracoholizm, lecz ona uważała to raczej za zaletę. Bardzo rzadko bywała w drogim apartamencie na Bielanach, który Potoccy kupili wraz z przeniesieniem siedziby Departamentu Kontroli do Ośrodka 13 kilka lat temu. A teraz, gdy Arek nie żył, a Joanna nie pracowała już w Fundacji, nie było sensu go trzymać. Potocka sprzedała go tydzień temu młodemu małżeństwu szukającemu mieszkania w Warszawie.

Joanna wyszła z lekko klaustrofobicznej sypialni i spojrzała zmęczonym wzrokiem na stertę pudeł piętrzącą się na środku salonu.

— Wami zajmę się jutro — westchnęła.

W tym momencie zadzwonił telefon. Kobieta znowu westchnęła i ruszyła do kuchni, w której zostawiła komórkę. Podniosła urządzenie z blatu. Na ekranie wyświetlało się nazwisko młodszego badacza Mariusza Bruzdy. Joanna pracowała z nim przez kilka miesięcy w wydziale badawczym, jeszcze przed Incydentem. Odebrała.

— Halo, Asiu? — usłyszała w słuchawce lekko piskliwy głos Mariusza.

— Cześć, czemu dzwonisz? — zapytała kobieta.

— Chciałem sprawdzić, czy u ciebie wszystko w porządku. Jak tam przeprowadzka?

— Już prawie skończyłam rozpakowywać rzeczy ze starego mieszkania.

— Mógłbym jutro przyjechać i ci pomóc, jeżeli chcesz.

— Nie dzięki, poradzę sobie — Joanna ziewnęła przeciągle. — Wybacz, ale jestem wykończona. Pogadamy jutro.

— Jasne, do zoba-

Potocka rozłączyła się. Ten telefon lekko ją zaniepokoił. Nie znała się zbyt dobrze z Mariuszem, tylko pracowali razem. Nigdy nie spotkali się poza Ośrodkiem 13. Dlaczego nagle zaczął się tak o nią troszczyć? Może miało to związek z Incydentem i śmiercią Arka, może Mariuszowi po prostu było żal koleżanki. A może to Fundacja zleciła mu obserwację dawnej współpracowniczki. Z własnego doświadczenia Joanna wiedziała jak Departament Kontroli dba o to, by żaden z byłych czy obecnych pracowników Fundacji nie zdekonspirował organizacji.

Zaczęła boleć ją od tego wszystkiego głowa. Może powinna się już położyć? Nie, wcześniej musiała jeszcze sprawdzić czy z jedyną rzeczą trzymającą ją w tym świecie wszystko jest w porządku. Szybkim krokiem poszła do kuchni i otworzyła dolną szufladę w starej lodówce. Były tam. Poustawiane równo obok siebie, bezpieczne. Zamknęła szufladę oddychając z irracjonalną ulgą, bowiem co mogłoby stanowić zagrożenie dla jej małego sekretu? Badaczka jednak nie rozmyślała nad tym. Powstrzymała chęć ponownego otwarcia zamrażarki powtarzając sobie wyuczoną na pamięć frazę: &#34;jeden dziennie wystarczy&#34;.

Z głową pełną niepokojących myśli i pytań pozbawionych odpowiedzi Potocka położyła się spać.

[[=]]
II
[[/=]]

Następnego ranka Potocką zbudziła żywiołowa dyskusja dwóch wróbli, które najwyraźniej postanowiły &#34;wynająć&#34; na kilka chwil niewielki balkon kobiety. Joanna wysunęła się spod zdecydowanie zbyt cienkiej na chłodne jeszcze, majowe noce kołdry i ruszyła uciszyć nieproszonych gości. Przez lekko uchylone okno, do sypialni dostawała się strużka światła. Potocka podniosła żaluzje i stanowczym ruchem odcięła dopływ chłodnego powietrza.

Gdy weszła do kuchni, rozmiarem i wygodą nie odbiegającej zresztą od pozostałych części mieszkania, ponownie zadzwonił telefon. Joanna zerknęła w stronę wyświetlacza, na którym pojawiło się znajome jej nazwisko. Doktor Clyde V Fostergrant. Potocka wzdrygnęła się. Nie wiedziała nawet skąd ma jej numer.

— Czego może ode mnie chcieć ten diabeł? — mruknęła do siebie i odebrała telefon.

Przez chwilę po drugiej stronie panowała względnie cisza, przerywana jednak co chwila cichym odgłosem przewracania kartek papieru, prawdopodobnie w jakiś bliżej nieokreślonych aktach. Joanna zastanawiała się nawet czy nie powinna już się rozłączyć. Nagle jednak w słuchawce rozległ się zimny głos doktora Fostergranta.

— Badaczka Joanna Potocka, prawda?

— Tak, to ja — odparła.

— Świetnie, w takim razie od razu przejdźmy do rzeczy — ton głosu doktora stał się jakby przyjaźniejszy. — Przed rezygnacją pracowała pani w Departamencie Kontroli, dział badań biologicznych?

— Tak... — Potocka przełknęła ślinę.

— Proszę się nie martwić — zaśmiał się Fostergrant. — To nie jest przesłuchanie. Potrzebuję tylko pani pomocy.

— Nie pracuję już w Fundacji.

— Fakt, nie pracuje pani.

— Dobrze, czego pan chce? — Joanna była już nieźle zdenerwowana i przestraszona.

— Ot, jedną malutką drobnostkę. Co pani zamierza robić po południu, powiedzmy o godzinie 16:30?

— Ja… — Potocka wzięła głęboki wdech. — Nie miałam żadnych planów.

Oczyma wyobraźni badaczka widziała szczerzące się w uśmiechu, idealnie białe, gadzie kły Fostergranta.

— Wyśmienicie — w jego głosie wyczuć można było satysfakcję. — W takim razie o 16:30 pod północnym wejściem do Ośrodka.

Rozłączył się. Potocka osunęła się na ziemię, telefon wypadł jej z dłoni. Znowu to samo. Znowu to samo, do cholery. Nie po to składała rezygnację, nie po to rezygnowała ze wspaniałego apartamentu dla tej ciasnej klitki, by ponownie przeżywać ten fundacyjny koszmar. Sekrety, anomalie, ciągłe poczucie zagrożenia… Kiedyś umiała sobie z tym radzić, ale kiedyś był przy niej Arek. Wiedziała, że może komuś ufać. Teraz Arek nie żył, a ona została sama.

Chociaż mogła przewidzieć, że potwory pokroju Fostergranta będą chciały wykorzystać jej byłe wpływy dla własnych celów, to po Incydencie nie mogła zostać w Fundacji, po prostu nie mogła. Po jej policzkach popłynęły łzy. Po chwili jednak Potocka otarła je rękawem bluzki i podniosła się. To bez znaczenia, co się dzisiaj stanie. W końcu teraz nie ma już nikogo, kogo mogłaby zostawić.

— Ech, do diabła z tym wszystkim — westchnęła wracając do przygotowywania śniadania.

[[=]]
III
[[/=]]

Bezduszny wieżowiec ze szkła i stali, jakim był Ośrodek 13, zawsze budził w Potockiej negatywne odczucia. Kojarzył jej się właściwie z samą istotą Fundacji. Zimna, często bezlitosna, lecz wydawałoby się, że perfekcyjna. Wiedziała jednak, że tak nie jest. Wiedziała to lepiej niż większość. Kiedyś ktoś powiedział zdanie, które zapamięta pewnie do końca życia. &#34;W świecie, w którym najwyższą wartością jest pieniądz, a nadrzędnym celem kariera, nie ma miejsca na takie romantyczne brednie jak szlachetność czy współczucie. Dlatego Fundacja działa jak działa...&#34;

-- Dlatego my jesteśmy tacy, jacy jesteśmy.

Nagle obok badaczki jakby spod ziemi wyrósł doktor Clyde V Fostergrant. Był on wysokim, jasnowłosym mężczyzną o głębokich, niebieskich oczach. Jego nienaturalnie idealnej twarzy nigdy nie opuszczał, ten znany chyba każdemu w całej Fundacji, irytujący uśmieszek.

-- Skąd pan...

-- Proszę dać sobie spokój -- mruknął Fostergrant obejmując Potocką ramieniem.

-- Wyjaśni mi pan łaskawie co tu się dzieje?

Naukowiec powoli rozejrzał się wokół. Musiał chyba coś zobaczyć, bo jego drwiący uśmiech jakby zbladł.

-- Wyjaśnię, ale w środku -- odparł szybko, niemal pchając Joannę w stronę niepozornych, szarych drzwi.

Gdy byli już wewnątrz budynku, Fostergrant pośpiesznie zatrzasnął drzwi i zaczął prowadzić badaczkę przez dobrze jej znany, biały korytarz w kierunku klatki schodowej. Minęli tam się z kilkoma dawnymi współpracownikami Potockiej, po czym skręcili w lewo, gdzie umiejscowione były windy. Clyde nacisnął przycisk i numer na znajdującym się nad metalowymi drzwiami wyświetlaczu, początkowo wynoszący 21, zaczął się zmniejszać. Gdy jego wartość osiągnęła 0, drzwi otworzyły się ukazując pomieszczenie prawdopodobnie przestronniejsze niż łazienka Potockiej w mieszkaniu na Mokotowie.

Wsiedli, Fostergrant kliknął przycisk z napisem &#34;30&#34;. Joanna z trudem zachowywała milczenie. W jej głowie kłębiło się tyle pytań, że póki co dawały radę przytłumić niepewność i strach. Clyde najwyraźniej nie miał tego typu problemów. Na jego usta wrócił uśmieszek, za który Potocka miała wielką ochotę dać mu w pysk. Po kilku minutach mechaniczny, kobiecy głos oznajmił, że dojechali do celu podróży. Oczom badaczki ukazał się kolejny biały korytarz, tym razem jednak na ścianach mogła zobaczyć oprawione w ozdobne ramki zdjęcia pracowników Fundacji. Niektórych znała lepiej, niektórych gorzej, a niektórych w ogóle. Jej uwagę przykuło dopiero ostatnie ze zdjęć, wiszące przy pilnowanych przez dwóch strażników, drewnianych drzwiach na końcu korytarza. Napis pod nim głosił &#34;Arkadiusz Potocki (1971-20██), dyrektor Ośrodka PL-13 od 2012 roku&#34;.

[[=]]
IV
[[/=]]

Potocka zaczęła się trząść, próbując stłumić w sobie uczucia. Wspomnienia z tamtego dnia ponownie do niej wróciły. &#34;Wiedziałam, że tak to się skończy&#34; -- powiedziała sobie w myślach. &#34;Dlaczego ta pieprzona Fundacja nie może zostawić mnie w spokoju?&#34; Fostergrant chyba zauważył jej wahanie, gdyż chwycił ją mocno za nadgarstek i wprowadził do dawnego gabinetu jej męża. Gdy byli już w środku, niemal rzucił ją na stojące przy biurku krzesło, a sam usadowił się na wygodnym, obitym czarną skóra fotelu.

-- Tutaj możemy spokojnie rozmawiać -- oznajmił sięgając po jeden z idealnie naostrzonych ołówków zajmujących ustawiony w rogu biurka kubek.  

-- Po co mnie tu sprowadziłeś? -- Joanna wreszcie wydusiła z siebie pytanie, które zajmowało jej myśli od czasu porannego telefonu.

-- Dobrze, że zapytałaś -- Clyde uśmiechnął się. -- Nie wiem czego się spodziewałaś, szczególnie biorąc pod uwagę moją reputację, ale tak naprawdę //ja// nic od ciebie nie chcę.

-- W takim... -- badaczka pociągnęła nosem. -- W takim razie co tutaj robię?

Fostergrant odchrząknął i sięgnął do jednej z szuflad biurka, by wyjąć sporych rozmiarów plik dokumentów.

-- [http://scp-pl.wikidot.com/scp-pl-205 Sprawa niejakiego Marka Wiśniewskiego], mówi ci to coś?

Potocka milczała.

-- 28 kwietnia tego roku, tydzień przed Incydentem, w którym zginął dyrektor Potocki, i po którym opuściłaś szeregi Departamentu Kontroli -- Fostergrant mówił powoli i wyraźnie. -- Cała dokumentacja dotycząca badań DNA podejrzanego została wykasowana. Podobnie jak dane na temat [http://scp-pl.wikidot.com/scp-pl-295 amnestyków zabezpieczonych przez DK po przeszukaniu Strefy 34]. Coś świta?

Ponownie nie doczekał się odpowiedzi.

-- Skoro tak -- ton głosu doktora zmienił się na bardziej drapieżny. -- Polecili mi, żebym poczekał tu z tobą na [http://scp-pl.wikidot.com/inkwizytor Inkwizytora], bo wiedzą jak kończą się [http://scp-pl.wikidot.com/przesluchanie przesłuchania z moim udziałem]. Jednak ja nie należę do cierpliwych... A przynajmniej ta cecha nie leży teraz w moim interesie. Więc jak?

Joanna najwyraźniej nie zamierzała zabrać głosu, więc Fostergrant mówił dalej.

-- Wyobraź sobie taką sytuację. Młoda badaczka, zamiast do działu biologicznego w przyjaznym departamencie pełnym papierkowej roboty, trafia w sam środek fundacyjnego bagna. Wtedy zaczyna rozumieć, że Fundacja tak naprawdę zbyt wiele nie różni się od pozostałych brudnych i skorumpowanych organizacji działających w tym brudnym i skorumpowanym świecie.

Po policzkach badaczki popłynęły łzy, jednak nie odezwała się ani słowem. Oczy miała utkwione w ołówku, którym Fostergrant bawił się kontynuując swoją historię.

-- Badaczka jest zagubiona, po czasie jednak sama stając się częścią systemu. Pomaga ukrywać przekręty, unikać odpowiedzialności złym ludziom... Aż doprowadza do tragedii. I nic z tego pewnie by się nie wydarzyło, gdyby na początku swojej kariery nie przyjęła tego cholernego preparatu od jednego z nowych kolegów...

-- Przestań -- przerwała mu Potocka. -- Przestań, do cholery!

Fostergrant uśmiechnął się tylko jeszcze szerzej i wygodnie rozłożył na fotelu, nogi opierając na biurku.

-- Zadziwiające w co jedna kropla amnestyka może zmienić człowieka...

-- Ty sam mi dałeś ten pieprzony preparat!

-- Może i nawet dzisiaj tego żałuję, jednak przeszłości już nie zmienię.

Joanna zerwała się z miejsca przewracając krzesło na podłogę.

-- Jesteś... Jesteś skończonym dupkiem.

-- A ty za to jesteś strasznie naiwna. Może gdybyś się ogarnęła i przestała ćpać zanim było już za późno, twój mąż nadal by żył? Nie uważasz, że to trochę podłe z twojej strony? Dla kilku kropel preparatu byłaś w stanie kryć dupy mordercom twojego własnego męża -- Clyde ziewnął. -- Nie żeby mnie to jakoś specjalnie obchodziło, chociaż przyznam, że Potocki znał się na swojej robocie. Ta placówka nigdy nie miała lepszego dyrektora.

-- Oni go nie... To był przecież pieprzony A.R.G.U.S.!

-- Wmawiaj to sobie, może poczujesz się lepiej.

W kieszeni doktora coś zabrzęczało. Fostergrant wyciągnął telefon i odczytał wiadomość, po czym oznajmił:

-- Dobre wieści. Inkwizytor już tu zmierza, powinien być za pię... -- przerwał w połowie zdania, po czym patrząc na coś za oknem błyskawicznie podniósł się z fotela. -- Kurwa mać, odsuń się od okna, ODSUŃ SIĘ OD PIEPRZONEGO OKNA!

Potocka upadła na ziemię za jedną z obecnych w gabinecie szafek, gdy usłyszała brzdęk tłuczonego szkła. Chwilę później pomieszczenie zalała fala gorąca.

[[=]]
V
[[/=]]

Fostergrant potrzebował kilku sekund by otrząsnąć się z szoku wywołanego wybuchem. Spróbował wstać, jednak jego obolałe ciało odmówiło posłuszeństwa. Miał nawet podejrzenie, że podczas upadku mógł sobie coś złamać. Póki co przeczołgał się pod ścianę i zerknął w przeciwny róg pomieszczenia, gdzie wylądowała Potocka. Badaczka też powoli dochodziła do siebie. Clyde rozważył w głowie kilka możliwości i uznał, że zjechanie windą na niższe piętra, z których łatwiej byłoby uciec, jest dobrym rozwiązaniem. Już miał ruszyć w stronę Potockiej, by zabrać ją ze sobą, gdy na korytarzu usłyszał strzały.

Drzwi do pomieszczenia wyleciały z zawiasów. Fostergrant schował się za jedną z przewróconych szaf, stamtąd obserwując sytuację. Zza paska wyjął pistolet, który również natychmiastowo odbezpieczył. Zerkając w stronę miejsca, gdzie jeszcze przed chwilą znajdowały się drzwi zauważył kilku uzbrojonych i zamaskowanych mężczyzn. A przynajmniej zakładał, że byli to mężczyźni. W każdym razie grupa osób rozeszła się po gabinecie, przeszukując go. Zanim jednak którykolwiek z nich dotarł do kryjówki Fostergranta, zauważyli niezdarnie wpełzającą za pozostałości biurka Potocką.

Napastnicy jak jeden mąż zwrócili się w tamtą stronę. Wtedy Clyde zorientował się, że nikt nie pilnuje wyjścia. Jeżeli byłby wystarczająco szybki to właśnie nadarzała się świetna okazja do ucieczki. Przez krótką chwilę pomyślał o Potockiej. Przełożonym na pewno nie spodoba się, że ją tu zostawił. W końcu potrzebowali informacji o Rebelii, a tylko ona mogła im je zapewnić. Jednak ona dokonała już wyboru. Może i trochę jej w tym pomógł, ale teraz to już nie jego sprawa. W końcu znalazła się w rękach przyjaciół. Podjął decyzję. Jak najciszej tylko umiał przemknął się obok dotąd ukrywającej go szafy, do biegu przechodząc dopiero na korytarzu.

Doktor nie zauważył jednak leżącego pod ścianą ciała jednego z ochroniarzy i w biegu zawadził stopą o jego nogę. Oczywistym skutkiem tego wypadku, było wywalenie się Fostergranta na ryj, robiąc przy tym sporo rabanu. W odpowiedzi na ten hałaśliwy incydent znajdujący się nadal w pokoju mężczyźni rozdzielili się. Trzech z nich ruszyło wprost na Fostergranta trzymając w dłoniach pistolety maszynowe. Clyde, który zdążył się już podnieść po idiotycznym upadku, ukrył się za rogiem korytarza, przy drzwiach na klatkę schodową. Wychylił się, strzelając do odsłoniętych napastników, by kliknąć przycisk przywołujący windę.

Nieprzyjaciele na strzały doktora odpowiedzieli otwarciem ognia. On tylko poczekał, aż przestaną strzelać, by samemu przeprowadzić kontratak. Dwa z wystrzelonych przez niego pocisków utkwiły w udzie przeciwnika uziemiając go. Kolejny zaś ranił następnego napastnika w skroń. Na nogach utrzymywał się tylko jeden z atakujących mężczyzn. Gdy drzwi do widny się otworzyły, a głos oznajmił jej przybycie na 30. piętro, Fostergrant wyskoczył z ukrycia z dzikim okrzykiem, oddając parę strzałów w ostatniego z napastników. A ten, zupełnie zaskoczony nagłym pojawieniem się przeciwnika, nie zdążył zrobić żadnego uniku i oberwał kulą prosto między oczy.

Przy akompaniamencie lekkiego zgrzytu zamykających się drzwi Fostergrant jeszcze raz pomyślał o Potockiej. Bóg jeden wie, co ci psychole chcą z nią zrobić. A on ją zostawił. Oparł się o ścianę windy i wziął głęboki wdech. Dopiero wtedy poczuł ostry ból w lewym ramieniu. Koszula w tamtym miejscu zrobiła się karmazynowa i lepka. Musieli go trafić. Wsadził broń z powrotem za pasek i wolną dłonią ścisnął krwawiącą ranę.

-- Ogarnij się, Clyde -- mruknął do siebie. -- Zrobiłeś dla niej i tak więcej, niż na to zasługiwała.

[[=]]
VI
[[/=]]

Minęły trzy dni od ataku na Ośrodek 13. Zniszczone piętro 30. udało się już niemal przywrócić do stanu używalności, jednak z wiadomych względów tymczasowo gabinet Inkwizytora placówki przeniesiono pod ziemię, na poziom -10. To właśnie tam Doktor Clyde V Fostergrant siedział z opuszczoną głową naprzeciwko ubranego w czarny garnitur stosunkowo młodego mężczyzny, który wpatrywał się w niego z nieskrywanym podenerwowaniem. Był to Amadeusz Frak, były detektyw Wydziału Śledczego, który obecnie sprawował zaszczytny urząd Inkwizytora w Ośrodku 13.

— Zacznijmy od początku — Inkwizytor wziął łyk wody ze stojącej przed nim szklanki. — Już do diabła z tym, że zignorowałeś nasze rozkazy i samodzielnie rozpocząłeś przesłuchanie, ale twoim zadaniem było ją przede wszystkim chronić, doktorze. Bez ukrywanych przez nią informacji będziemy zmuszeni działać po omacku. A to wszystko dlatego, że wolałeś zostawić ją tam na pastwę tych sukinsynów niż pobrudzić sobie pieprzoną koszulę. Masz coś chociaż na swoje usprawiedliwienie?

-- Nie zapytasz nawet co z moją ręką?

Frak zignorował odpowiedź Fostergranta.

— Zawiodłeś — mruknął. — Zaraz, co ja mówię? Ty nawet nie zawiodłeś. Ty zwyczajnie dałeś dupy, Clyde.

— Tak, zawiodłem — przyznał cichym głosem doktor.

— Och, nie mów mi, że aż tak straumatyzowało cię ratowanie swojego zasranego tyłka.

Fostergrant wstał z krzesła i wyprostował się.

— Bo nie straumatyzowało, Inkwizytorze. Jesteśmy teraz, można powiedzieć, w stanie wojny. Ludzie giną codziennie. Codziennie zawodzimy, tylko po to by się potem podnieść i żyć dalej.

— Piękne słowa. Powiedz mi, Clyde, dlaczego w każdym cholernym przypadku musisz zgrywać bohatera?

Nie usłyszał odpowiedzi.

— Ech. Czyli zamierzasz po prostu zrobić z tego kolejny rozdział historii &#34;niezłomnego Clyde&#39;a Fostergranta&#34;?

— A co innego mi pozostało? — rzucił Clyde.

Inkwizytor bez słowa patrzył jak Fostergrant opuszcza gabinet kierując się w stronę klatki schodowej. Dopiero gdy usłyszał charakterystyczny odgłos zamykania się drzwi od windy wziął ostatni łyk wody ze swojej szklanki i mruknął:

— Dupek.</textarea></pre>
  </div>

</div>

<div id="footer">
  
    <em>Last updated 2022-05-18 16:02:10.395494.</em>
  
</div>
</body>