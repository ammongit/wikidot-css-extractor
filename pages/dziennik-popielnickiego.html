<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://ammongit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://ammongit.github.io/wikidot-css-extractor/static/style.css">

  <title>Щоденник доктора Попельницького</title>
</head>
<body>
<div id="container">
  
  <div class="page">
    <h1 class="title">Щоденник доктора Попельницького</h1>
    <p>
      Link to article: <a href="https://scp-wiki.wikidot.com/dziennik-popielnickiego" target="_blank">Щоденник доктора Попельницького</a>.
    </p>

    <h2 class="header">Module Styles</h2>
    <ul class="module-styles">
      
        <li>
          (none)
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>(none)</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[&gt;]]
[[module Rate]]
[[/&gt;]]

Цей рукопис було знайдено перед заґратованими дверима на одинадцятому поверсі &#34;Kaedem&#34; 9 січня 2006 року. Експедиція доктора Попельницького розпочалася 5 січня 2006 року, в ній взяли участь ще четверо: сержант Тубацькі, сержант Ковальські, доктор Червінська та доктор Горбаль (лікар). Група мала завдання дослідити тунелі на дев&#39;ятому поверсі Другого Корпусу. Під час знаходження тунелю, як і очікувалося, у тунелі спостерігалося сильне випромінювання. Всі учасники експедиції отримали статус зниклих безвісти.

&gt; **//5 I 2006 — 15:00//**
&gt; //Оскільки я тут керівник проекту, дозволю собі описати нашу експедицію від її початку. Я гадав, що зазирати трупам до рота з ліхтариком на лобі – огидно, але зараз нам доведеться залізти аж до самого шлунка чудовиську. І, пам&#39;ятаючи, яка полум&#39;яна в нього натура, слід молитися на те, що його серце не повернеться до життя. Тепер пробираємося через тунель; ми вже все тут добре знаємо, так що сміємося і жартуємо. Проте, ми всі співробітники виняткової організації, тож слід тримати розумну дистанцію. Ми зупинилися. Сержант Ковальські каже, що ми можемо ввімкнути акумулятор. Скористуємось нагодою, щоб роздивитися. Жодних відхилень від норми.//
&gt; 
&gt; **//15:15//**
&gt; //Цікаво. Ми були в тій металевій... сфері? Я, правда, фізик, але коли я побачив той новий акумулятор... Боже, я навіть не знаю, чим його вважати. На щастя, сержант Ковальські був навчений використовувати цей пристрій. Через кілька хвилин у комплексі розвиднілося. Ідемо далі; наступна зупинка – &#34;Kaedem&#34;, хоча, як на мене, відкривати щось ще невідоме цікавіше. --Ці-- Власне, попередня група ██████████. Вони були у Житловому протягом трьох днів. Пішли п&#39;ятеро, назад повернулися троє. Вони були перелякані. На питання, що сталося, знизували плечима з острахом в очах; допит конфіденційний. Звичайно, це не наша справа, але було б цікаво дізнатися, на які небезпеки чекати. У будь-якому випадку, я не бажаю нікому такого кінця. На відміну від попередніх дослідників, все ще добре.//
&gt; 
&gt; **//16:30//**
&gt; //Прийшли на дев&#39;ятий поверх. Лікар порадив нам зробити годинну перерву, а вже потім проводити вимірювання. Цілком можливо, що це не відхилення від норми, але я думаю, що я повинен описати те, що ми пережили у &#34;Kaedem&#34;. Після входу до вежі весь час відчуваємо на собі чийсь погляд. Я думаю, це через те, що перед початком експедиції інші нарозповідали нам різних небувальщин, а ми просто взяли те до серця. Доктор Горбаль поділяє мою думку. Я також намагався роздивитися через вікна на одинадцятому поверсі: абсолютна темрява. Я навіть не впевнений, що назовні порожньо, а не просто вікна чимось затулені. Це заінтригувало мене, хотів подивитися через розбите вікно, але мій Гейгер почав тріскотити. Я не рекомендую наближатися туди, якщо не хочете скуштувати 15 греїв. Бета-промені з цього вікна можуть вбити за п&#39;ять хвилин.//
&gt; 
&gt; **//19:10//**
&gt; //Випромінювання в тунелі впало до однієї третини грею, тобто близько 37 рад. Я не впевнений, чи бува не вимкнулася випадково вся захисна система, але ми не маємо можливості зв&#39;язатися з будь-ким через застарілу конструкцію комплексу. Ми з доктором Червінською дійшли згоди, що невідомо, чи не повернеться випромінювання, в той час як інші намагалися потрапити до тунелю. Також є проблема, що захисна система знову увімкнеться, коли ми будемо всередині. Проте, рішення прийнято; я розрадив їх тим, що якщо система захисту ввімкнеться, то її радіація досить сильна, щоб убити нас за декілька секунд, тобто, безболісно. Я залишаю результати вимірювань на сходах в разі, якщо ми не повернемося. &#34;Альбатрос&#34; виявив гамма-кванти, які при вході до тунелю посилюють дозу електронів, що вказує на розпад кобальту-60. Це несподівано. Аномально. Ми не знаємо, звідки така нейтронна активація. Ніби тут п&#39;ять хвилин тому підірвали ядерну бомбу. Ситуація не є небезпечною, але __обов&#39;язково__ слід розглянути питання про походження нейтронного випромінювання. Входимо.//
&gt; 
&gt; **//21:00//**
&gt; //Я здивований довжиною тунелю. Ми йдемо вже години дві, здебільшого по зиґзаґоподібній траєкторії, а кінця не видно. Рівень радіації відносно безпечний. Ми розбили &#34;табір&#34;. Цікаво, куди ми заберемося завтра, якщо лише серед ночі не ввімкнеться система безпеки комплексу. Також підсилилася тіньова аномалія. Некомфортно буде спати, знаючи, що моя тінь падає на стіну у дванадцяти метрах позаду. Доктор Горбаль вважає, що в один момент нарахував їх аж шість. Я не дуже йому вірю, але б я не працював у Фонді, якби не був до подібного готовий. Насмілюся сказати, що все в нормі.//
&gt; 
&gt; **//6 I 2006 — 12:30//**
&gt; //Виявилося, що вихід був просто попереду. Це те, що ми побачили, перевершило всі наші очікування. Великий зал, безліч пускових установок, всі ми думаємо про одне, але вголос ніхто не говорить: ракети з ядерними боєголовками. Далеко на стелі відкритий люк, видно сонячні промені. Сталося невелике непорозуміння між мною і сержантом Тубацьким. Він вважає, що ми, перш ніж робити ще що-небудь, повинні доповісти про наші знахідки командуванню. Не можу з ним не погодитися, але інша частина групи наполягає перш, ніж інформувати керівництво, швидко дослідити знахідки, щоб зібрати інформацію, яка представлятиме інтерес для всіх нас. Сержант Ковальські запропонував, що агенти підуть і повідомлять про це відповідних людей. Ми в цей час маємо не залишати це місце, а відповідальність за те, що ми лишимося незахищені, падає на мене. Я підписав заяву. Сержант Тубацький був готовий нас зв&#39;язати (я розумію, що він має право таке зробити), але сержант Ковальські, мабуть, розуміє важливість мети, що мотивує нас. Після того, як вони пішли, ми розійшлися з доктором Червінською і доктором Гордалем. Вони досліджують прилеглі кабінети в пошуках документів і панелі управління, а я огляну ракети. Не знаю, з якої почати, їх занадто багато; я вважаю, що близько декількох сотень, тому що кінець приміщення і не побачити. --Між-- Треба визнати, я починаю відчувати гнітючу невпевненість, а іноді через цю аномалію ніби тіні від мене втікають. Мабуть, нам не треба було розділятися. Ми не знаємо, що тут ще є, а разом безпечніше. Піду до кабінетів, спробую їх наздогнати. Незначні відхилення від норми.//
&gt; 
&gt; **//14:00//**
&gt; //Зробив коротку перерву. Я обійшов десятки порожніх кабінетів, але докторів не знайшов. Я намагаюся думати, що не боюся, але це не має сенсу. Так, маю пришвидшений пульс і різко реагую на тихі шуми. Я боюся, що доктори могли піти за агентами, але вони мали б повідомити мене про це. І це було б порушенням наказу сержанта Ковальські, який наказав нам не залишати нещодавно виявлену область. На даний момент мені лишається тільки повернутися до пошуків.//
&gt; 
&gt; **//15:00//**
&gt; //Я обійшов усі кабінети, але нічого це не дало. Я не знайшов панелі управління, а двері, що ведуть в інші секції цієї області, характеризується небезпечним випромінюванням. Я повертаюся до того місця, де ми розійшлися. Я сподіваюся, що якимось чином зможу пройти, і що вони повернулися до ракет. Якщо їх там не буде, продовжу дослідження і повернуся до Дослідницької Камери 27 самотужки.//
&gt; 
&gt; **//16:20//**
&gt; //Я роблю помилку, тому що втрачаю час, щоб писати цей журнал, тоді як треба було б забиратися звідси. Кілька хвилин тому з тунелю вийшло таке, що й не описати, не вдаючись до абстрактного мислення... як наче людина розтанула під упливом радіації, а потім знову зібралася воєдино. Я чкурнув углиб приміщення і побіг від ракети до ракети. Ця річ не може мене побачити, але дуже швидко реагує на звуки, і, ймовірно, запах, тому що це дуже голосно сопе. І я не знаю, як описати те, що воно робить &#34;ротом&#34;. Плямкає? Ніби голодне. Звичайно, розмовляти з цією річчю я не збираюся, це буде моя остання помилка.//
&gt; 
&gt; **//16:50//**
&gt; //Я в з кабінетом, у мене є пістолет з шістьма набоями. Якби я ще знав, куди йому слід стріляти, то давно б від тої істоти позбавився. З іншого боку, мене лякає думка про те, що воно мене побачить. Воно йде на мій запах і звуки, я видаю, коли рухаюся, так що мені не слід зупинятися. У мене є можливість увійти в тунель, хоча, напевно, воно мене тоді побачить. Мене лякає, що воно &#34;плямкає&#34; весь час. Це вже не наукова експедиція, а боротьба за виживання. Власне. Я бачив тіла моїх товаришів, але неможливо, що це та річ вбила їх, тому що, коли воно вийшло з тунелю, воно весь час рухалося за мною. Від них лишилися тільки голови і кістяки. Стримую блювотний рефлекс і бажання піддатися шокові,  адреналін тримає мене в живих.// 
&gt; 
&gt; **//18:55//**
&gt; //Я зламав ногу. Це кінець, Попельницький, готуйся до зустрічі з дияволом. Монстр невтомно суне за мною, від його плямкання кров в жилах замерзає, і воно стає все голосніше. Помітило мене, коли я попрямував в тунель, рвонуло до мене, а в мене ноги стали наче з вати. Я вистрілив прямо в &#34;тулуб&#34;, потвору лише розвернуло, і нічого з нею не сталося – тільки погіршив своє становище, тому що воно тепер ще й роззлючене. Так-то, коли людина бореться за своє життя, вона діє імпульсивно. Але я хоча б знаю, що у мене немає шансів проти нього. Я міг би молитися, щоб агенти разом з людьми, за якими вони пішли, знайшли мене раніше, ніж та річ, але я знаю, що помилкою було б сподіватися, що воно повернеться так рано. Я боюся, що навіть не зможу вибратися з тунелю, коли те щось до нього добереться. Нехай вже включиться те кляте випромінювання і забере мене, поки не прийшов монстр і не зробив таке, про що я навіть думати не хочу. Це кінець. Попельницький.//</textarea></pre>
  </div>

</div>

<div id="footer">
  
    <em>Last updated 2022-05-18 16:02:07.013746.</em>
  
</div>
</body>