<!DOCTYPE html>
<html lang="en">
<head>
  <meta charset="UTF-8">
  <meta http-equiv="Content-Type" content="text/html">
  <meta name="description" content="Compilation of extracted CSS styles on the SCP Wiki">
  <meta name="keywords" content="scp,wiki,styles,wikidot">
  <meta name="author" content="SCP Wiki">
  <meta name="generator" content="wikidot-css-extractor">

  <script src="https://tristen.ca/tablesort/dist/tablesort.min.js"></script>
<script src="https://tristen.ca/tablesort/dist/sorts/tablesort.number.min.js"></script>
<script src="https://ammongit.github.io/wikidot-css-extractor/static/script.js" async></script>
  <link rel="stylesheet" href="https://tristen.ca/tablesort/tablesort.css">
<link rel="stylesheet" href="https://ammongit.github.io/wikidot-css-extractor/static/style.css">

  <title>Vyčkejte Na Spojení</title>
</head>
<body>
<div id="container">
  
  <div class="page">
    <h1 class="title">Vyčkejte Na Spojení</h1>
    <p>
      Link to article: <a href="https://scp-wiki.wikidot.com/hanging-on-the-telephone" target="_blank">Vyčkejte Na Spojení</a>.
    </p>

    <h2 class="header">Module Styles</h2>
    <ul class="module-styles">
      
        <li>
          <pre><code>:root:lang(cs) {
    --header-subtitle: &#34;Oddělení Monitoringu Telekomunikace&#34;;
    --logo-image: url(&#34;http://filedmns2.wikidot.com/local--files/dokumentoz/TMOwhite.png&#34;);
}</code></pre>
        </li>
      
    </ul>

    <h2 class="header">Inline Styles</h2>
    <ul class="inline-styles">
      
        <li>
          (none)
        </li>
      
    </ul>

    <h2 class="header">Includes</h2>
    <ul class="includes">
      
        <li>
  
  

  
    <a href="https://scp-cs.wikidot.com/theme:black-highlighter-theme" target="_blank"><code>:scp-cs:theme:black-highlighter-theme</code></a>
  

  
</li>
      
        <li>
  
  

  
    <a href="https://scp-cs.wikidot.com/component:toggle-sidebar-bhl" target="_blank"><code>:scp-cs:component:toggle-sidebar-bhl</code></a>
  

  
</li>
      
        <li>
  
  

  
    <a href="https://scp-wiki.wikidot.com/info:start" target="_blank"><code>info:start</code></a>
  

  
</li>
      
        <li>
  
  

  
    <a href="https://scp-wiki.wikidot.com/info:end" target="_blank"><code>info:end</code></a>
  

  
</li>
      
    </ul>

    <h2 class="header">CSS Classes</h2>
    <ul class="css-classes">
      
        <li>
          (none)
        </li>
      
    </ul>

    <h2 class="header">Page Source</h2>
    <pre><textarea class="page-source" readonly>[[include :scp-cs:theme:black-highlighter-theme]]
[[include :scp-cs:component:toggle-sidebar-bhl]]
[[module css]]
:root:lang(cs) {
    --header-subtitle: &#34;Oddělení Monitoringu Telekomunikace&#34;;
    --logo-image: url(&#34;http://filedmns2.wikidot.com/local--files/dokumentoz/TMOwhite.png&#34;);
}
[[/module]]

[[include info:start]]
**Název: Vyčkejte Na Spojení**
**Originál:** http://scp-wiki.wikidot.com/hanging-on-the-telephone
**Autor:** [[*user Meserach]]
**Překladatel:** [[*user DrCheems]]
[[include info:end]]

&#39;Ty sebevraždy nás nezajímají.&#39;

Dívka na telefonu tiše vzlykala.

Sofia poslouchala, přilepená ke své kancelářské židli stejně jako dalších třicet lidí v místnosti. Měla potřebu být zticha, odposlouchávala konverzaci, narušovala něčí soukromí, i když nebyla žádná šance, že by ji druhá strana slyšela.

&#39;Není to naše práce. Označ je jako nezajímavé a běž dál.&#39; Hlas patřil Carlosovi, jejímu novému dozorci, kterého poznala zhruba před patnácti minutami.

&#39;Já…&#39;

&#39;Podívej, udělám to za tebe.&#39;

Kurzor na Sofiině obrazovce se pohnul a stiskl červené tlačítko NEGATIVNÍ. Tichý šum telefonní linky a dívčino vzlykání náhle ustaly.

&#39;Poslouchej mě, nesmíš se do toho nechat vtáhnout. Hledáme jen to, co je divný. Zbytek vyřeší normální dispečeři.&#39;

Sofia vydechla. &#39;...dobře. Jasně, chápu to.&#39;

&#39;Další hovor.&#39;

Popis na obrazovce stál:

&gt; USA, Illinois - nouzová linka 911
&gt; Jazyk: Angličtina
&gt; Klíčová slova: pátý, kouř
&gt; Čeká se na operátora

Carlos si povzdechl Sofii do ucha. &#34;Těch budeš dostávat spoustu.&#34;

*click*

-----

Sofia ležela v posteli uprostřed noci s otevřeným laptopem. Na nabídce nebylo nic neobvyklého. &#34;HLEDÁME TELEFONNÍHO OPERÁTORA. FLEXIBILNÍ PRACOVNÍ DOBA. DENNÍ A NOČNÍ SMĚNY. VYŽADOVÁNA DISKRÉTNOST.&#34; Sofiinu pozornost však zaujala mzda - skoro dvojnásobek její práce v telemarketingu. Rozhodla se podat přihlášku.

Webová stránka byla základní. Žádné logo ani jméno společnosti, žádné obrázky usmívajících se lidí se sluchátky. Dokonce neměla ani název, byla to jen IP adresa. Na hlavní stránce znovu stál text z inzerátu, pod ním odkaz na formulář. Kliknula na něj.

Vyplnila všechny obvyklé informace. Jméno, adresa, předchozí pozice, reference. Následoval &#34;dotazník způsobilosti&#34;. Otevřela ho. 

768 otázek? V tu chvíli se své nové práce málem vzdala. Přihlášky byly každým rokem horší, ale tohle...

Otázky její náladu moc nezlepšily. Jaký zaměstnavatel by potřeboval vědět, jestli se jí líbí chuť borůvek? Postupně ho vyplnila během večera, zatímco si pročítala staré zprávy od Davida. Zasranej David.

&#39;Otázka pět set třicet šest: &#34;Mám rád/a zvuky tikání mechanických hodin.&#34; Um. Nesouhlasím?&#39;

K poslední otázce se dostala okolo půlnoci, stisknula tlačítko Odeslat, zavřela laptop a lehnula si na záda. Pravděpodobně jen další ztráta času.

Měla by zavolat Davidovi.

----

V uších jí zněl nepříjemný hlas s americkým přízvukem. &#39;Vážně, to je už po páté co dneska vidím kouř.&#39;

Dispečer měl přesně tu přehnanou trpělivost, jakou Sofia očekávala. &#39;Pane, kouř nad polem není nouzová situace. Ne, ani pokud je nad vaším pozemkem, musíte-&#39;

Carlos vstoupil do hovoru. &#39;Polož to.&#39;

Sofia stisknula NEGATIVNÍ a hovor utichl.

&#39;Nevím proč nám je ten algoritmus posílá, ale vedení nám řeklo že je musíme prověřovat všechny. Upřímně je to pěkně na hovno. Další.&#39;

Na obrazovce:

&gt; USA, Oregon - neurgentní policejní hovor
&gt; Jazyk: Angličtina
&gt; Klíčová slova: zvíře, vlk
&gt; Čeká se na operátora

&#39;Někdo asi viděl velkýho psa.&#39; poznamenal Carlos.

*click*

----

O týden později, email. Kancelářská budova v centru města; neoznačená, bez loga, bez jakýchkoliv nápisů kromě popisného čísla. Interkom, řekla svoje jméno a dveře se s potvrzujícím tónem otevřely. Na ceduli se šipkou stálo &#34;UCHAZEČI: MÍSTNOST TŘI&#34;.

Posadila se na lavičku v šedivé místnosti s tenkým kobercem společně s dalšími uchazeči. Z nudy je spočítala, bylo jich sedmnáct.

Po patnácti minutách přišlo oznámení. Hlas byl téměř syntetický a falešně přívětivý, jako recepční v hotelu. &#34;Vítejte, uchazeči. Toto je druhá fáze přijímacího procesu na pozici telefonního operátora. Následující testy určí, zda jste vhodní pro tuto pozici. Prosím nemluvte, pokud o to nebudete požádáni. Pokud vás personál požádá, abyste odešli, bohužel jste neprošli a nebudete znovu pozváni. Prosíme, abyste s nikým neprobírali obsah těchto testů nebo přijímacího procesu.&#34;

Odvedli je do potemnělé místnosti. Projektor na zeď promítal sérii fotek: květiny, vzlet rakety, šum, tancující vzory. Sofia v tichosti seděla a dívala se, nic po ní nechtěli a zjevně ani nic neočekávali. Dusné ticho místnosti plné lidí, kteří se snaží vypadat soustředěně, jí připomnělo školní výlet do galerie. Cítila se směšně.

Na cestě ven z místnosti zastavil muž v obleku a černých brýlích dvě ženy. Zjevně neprošly testem. Sofia přemýšlela, co mohly udělat špatně.

Zbytek se vrátil do první místnosti. Rozdali jim sluchátka a žena začala recitovat jednoduché instrukce: zvedněte levou ruku. Počítejte od deseti do nuly. Zatímco Sofia plnila úkoly, muž v obleku lehce poklepal na rameno třem dalším lidem, kteří si sundali sluchátka a odešli z místnosti.

Další na řadě byla místnost namalovaná od podlahy až po strop žlutou barvou. Posadili se do žlutých křesel. Na druhé straně místnosti seděla žena ve žlutých šatech a jasně červených staromódních brýlích s bezvýrazným pohledem. Před ní stál glockenspiel. Jakmile se všichni usadili, žena se postavila, zahrála tři noty a vyslovila frázi v jazyce, který zněl jako němčina.

Sofia nic necítila, ale mladý muž sedící vedle ní vydal tichý, dusivý zvuk. V následující chvíli už ho dva muži v oblecích táhli ven. Sofia by přísahala, že krvácel z jednoho ucha.

Nedokázala si srovnat myšlenky. //Co to bylo?// Byl to snad nějaký kult? Napadlo ji zvednout se a vyběhnout ze dveří. Vrátit se ke své matce, své malé posteli, svému telemarketingu a k Davidovi. Byl kretén, ale alespoň vypadal dobře.

Najednou si uvědomila, že jí tečou slzy. Zjevně to ale nebyl důvod pro diskvalifikaci.

----
Hovor s vlkodlakem jí trval o něco déle.

&#39;Záznam můžeš posouvat tam a zpátky na časové ose,&#39; řekl Carlos a názorně předvedl. &#39;Kdybys potřebovala znát kontext nebo si něco poslechnout znovu.&#39;

Volající popisoval svůj stržený plot a několik mrtvých ovcí. Policista na druhé straně zněl znuděně, ale zapsal si detaily a odpověděl, že je to pravděpodobně práce pro kontrolu zvířat. Škody zněly dramaticky, ale Sofia neměla ponětí, jestli by mohly být nadpřirozeného původu.

&#39;Když nebudeš mít dost informací, můžeš hovor označit jako Nejasný.&#39; Carlos ukázal na žluté tlačítko. &#39;Pošle ho to dalšímu operátorovi a znovu označí pro analýzu kdyby se ukázalo, že je to součást vzoru. Nemusíš si vždycky být jistá.&#39;

Sofia párkrát posunula časovou osu. &#39;Asi máš pravdu.&#39; Stisknula tlačítko Nejasný.

&#39;Dobře. Jdeme na dalšího.&#39;

&gt; Spojené Království - nouzová linka 999
&gt; Jazyk: Angličtina
&gt; Žádná klíčová slova
&gt; Označeno jako POZITIVNÍ na popis nestandardní reality (pravděpodobnost 68%)
&gt; Čeká se na operátora

&#39;Ahaha. Tyhle jsou vždycky zábava,&#39; zasmál se Carlos.

*click*

----

Po dvou hodinách zbyli v místnosti pouze tři poslední uchazeči. Před ní se objevil stín. Postava se k ní nahnula a promluvila.

&#39;Sofia Muñoz?&#39;

Bylo to poprvé, co ji za celý den někdo přímo oslovil. Byla to žena středního věku se šedivějícími vlasy v drdolu. Měla na sobě ten stejný anonymní oblek jako všichni ostatní zaměstnanci. Sofia se modlila, aby to nebyl povinný pracovní oděv.

&#39;Pojďte za mnou,&#39; řekla žena.

Sofia ji následovala do prostoru připomínajícího prázdnou konferenční místnost. Konečně se jí dostalo toho nudně šedého koberce a agresivního nedostatku nábytku, kterého od budovy očekávala.

&#39;Posaďte se.&#39;

Sofia se posadila naproti ženě, která teď četla dokument na tabletu. Po chvíli ticha a nádechu začala mluvit:

&#39;Abychom se zbavili zbytečných otázek. Ano, tohle je skutečná práce. Není to kult, podvod, performance art, nebo multi-level marketing. Všechna ta mlčenlivost, anonymita a testování jsou jen nešťastné nutnosti. Pokud se rozhodnete naši nabídku přijmout, jistě to později pochopíte. Potřebujeme přesně ty správné lidi. A zatím to vypadá, že vy jste jedna z nich.&#39;

Žena poprvé zvedla hlavu od stolu a vrhnula na Sofii dlouhý, pochvalný pohled.

&#39;Plynulá Španělština a Angličtina. Rychle absorbujete informace. Kognitivní skóre v 85. percentilu, jste chytřejší, než si dokážete připustit. Dobře se vypořádáváte se stresem a nepropadnete panice když se věci vymknou kontrole. Skóre poslušnosti je trochu moc vysoko, ale to můžeme shodit; Potřebujete lepší smysl pro sebehodnotu. Máte přítele?&#39;

Sofii došla slova. &#39;Um.. Já.. je to...&#39;

&#39;Komplikované? Zneužívá vás, zbavte se ho. Jak jsem říkala, sebevědomí je u vás problém.&#39; Sofia se zamračila, žena zvedla ruku. &#39;Chcete na to nějak zareagovat. Je to obranný mechanismus a dokazuje to moji pointu. Vyrovnaní lidé dokáží přijmout kritiku. Potřebujeme jedině vyrovnané lidi.&#39;

&#39;Já... tak dobře?&#39; Sofiin hlas se lehce zatřásl.

&#39;A to vás naštvalo. Je to úplně normální. Cílem není ovládat vaše emoce, ale uvědomovat si je. Jedna vaše část je momentálně pohoršená z toho, co jsem vám řekla. Přirozeně. Nikdy v životě vám nikdo nedal takový osobní posudek a dost pravděpodobně už vám ho nikdy nikdo nedá. I v případě, že se rozhodnete nepokračovat doufám, že jste si z tohoto zážitku něco odnesla. Vaše pocity: pozorujte je, zvládněte je pojmenovat a nenechte je vás ovládnout. Rozumíte tomu?&#39;

Sofia přikývla.

&#39;Mimochodem, ty obleky nejsou pracovní uniforma, nosíme je kvůli anonymitě a bezpečí našich rekrutujících zaměstnanců. Můžete si nosit, co chcete.&#39; Srovnaně se podívala na Sofii. &#39;Upravovala jste si lem své sukně,&#39; dodala pro vysvětlení.

Sofia sebou cukla a provinile položila svoji ruku na stůl. Měla pocit, že by měla něco říct, tak řekla.
&#39;Co...&#39;

&#39;Chcete vědět, co přesně budete dělat. Bohužel z důvodů informační bezpečnosti nesmíte znát detaily, dokud nepřijmete pracovní smlouvu. Řeknu vám alespoň základní charakteristiky: minimálně 40 hodin týdně. Pracujeme 24/7, 365 dní v roce. Vaše pracovní doba může být flexibilní. Práce zahrnuje přijímání telefonních hovorů a dělání souvisejících rozhodnutí, často pod nátlakem. Může to být duševně vyčerpávající. Vyžadujeme absolutní diskrétnost. Je tu možnost kariérního růstu a povýšení, ale to vám nikdo nezaručí a kritéria jsou ještě přísnější.&#39;	

&#39;Z toho, co jste se zatím dozvěděla, vyhovují vám tyto pracovní podmínky?&#39;

Sofia polknula. &#39;Já... um. Ano?&#39;

Žena se usmála.

&#39;Promítnu vám jedno video.&#39; Bylo slyšet cvaknutí a tichý šum motoru, zatímco se ze stropu spustilo promítací plátno.

----

&#39;Moje pusa je pryč, chci ji zpátky,&#39; křičel volající.

Operátor byl skutečný vzor trpělivosti. &#39;Pane, užíval jste v poslední době nějaké halucinogenní látky?&#39;

&#39;Nevím co to je.&#39;

&#39;Vzal jste si nějaké prášky nebo tablety?&#39;

&#39;Jak bych to asi udělal, když nemám pusu?&#39;

&#39;Pane, pokud nemáte ústa, jak se mnou mluvíte?&#39;

Nastala dlouhá chvíle ticha. &#39;Aha. Tak ji asi mám.&#39;

Carlos se smál Sofii do ucha. &#39;Klasika.&#39;

&#39;Pane, vzal jste si tedy nějaké tablety nebo...&#39;

&#39;Asi jo,&#39; přiznal se rozpačitě.

Carlos se stále usmíval. &#39;Dobře, můžeš to odpojit.&#39;

Sofie stisknula NEGATIVNÍ.

&#39;Ty smažky jsou ta nejlepší část,&#39; řekl Carlos. &#39;Takové malé přestávky na mentální odpočinek,&#39; povzdychl si. &#39;Okay, na pár dalších tě nechám být, dobře? Ty rozhoduj, já se přidám jen když to bude něco zajímavýho. Jdi na to...&#39;

*click*

----

[[[http://scp-cs.wikidot.com/introductionfilm |Vypadalo to a znělo]]] jako jeden z těch zlověstných dokumentů popisujících, jak nová vědecká studie dokazuje, že všichni rozhodně zemřou. Hluboký mužský hlas četl skript přes video vypadající jako ilustrační záběry: auta, města, časosběr rostoucí květiny...

&gt; &#39;Svět funguje podle pravidel. Věda dovolila lidstvu vysvětlit většinu fenoménů pomocí systémů matematických principů: fyzika, chemie, biologie.&#39;

Záběry se změnily na zrnité, černobílé snímky věcí jako UFO, příšeru z Loch Ness a několik dalších, které Sofia nepoznávala.

&gt; &#39;Čas od času lidé tvrdí, že pozorovali něco, co těmto principům odporuje. Takové fenomény jsou nazývány paranormálními, neboli nadpřirozenými. Podrobnější vyšetřování ve většině případů odhalí, že tyto zážitky se dají vysvětlit námi známou vědou, nebo že jde o falešné zprávy, halucinace, masovou hysterii.&#39;
&gt; &#39;Ale existují výjimky.&#39;

Snímek se změnil na bílé pozadí. Uprostřed logo, kruh uvnitř kruhu, tři šipky směřující dovnitř.

&gt; &#39;V Nadaci vyšetřujeme právě tyto výjimky. Naší prací je najít tyto vzácné fenomény, které se neřídí zákony naší reality a katalogovat je.&#39;
&gt; &#39;Tím děláme svět bezpečnějším.&#39;

To bylo všechno.

Žena stisknula tlačítko a plátno se zasunulo zpět. &#39;Takže?&#39;

Sofia měla chuť se rozesmát. &#39;Takže vy jste... //lovci duchů//?&#39;

&#39;Dalo by se to tak říct, ano.&#39;

&#39;Budete mi platit za to, že budu poslouchat hovory a hledat mimozemšťany?&#39;

&#39;Pokud nějaký zavolá, tak ano.&#39;

Sofia se na chvíli odmlčela. &#39;A //určitě// mi za to zaplatíte?&#39;

Žena se znovu usmála. &#39;Velmi dobře. Je důležité být skeptický, ale je ještě důležitější být skeptický ohledně těch nejvýznačnějších věcí. Povedete si dobře.&#39;

Jejich pohledy se potkaly. Jestli byl tohle nějaký dobře připravený vtip, rozhodně to nedávala znát.

&#39;Kdy můžu začít?&#39;

----

//999, Británie. Klíčová slova: pátý, hvězda, dech.// Volající popisuje svého kamaráda, jak se dusí u pátého Star Wars filmu. NEGATIVNÍ.

//911, Washington, USA. Klíčová slova: medvěd, zjevení, matematika.// Normální medvěd, volající zmínil matematiku nesouvisle. NEGATIVNÍ.

//Místní policie, Colombia. Klíčová slova: kamarád z dětství, Eva, Enriqueta.// Volající popisuje dvě ztracené osoby. Smutné, ale nic neobvyklého? NEJASNÝ.

//911, Kalifornie, USA. Klíčová slova: hvězda, signál.// Volající je astronom a radioamatér stěžující si na rušení jeho signálu. NEGATIVNÍ.

//Policie, Kanada. Klíčová slova: svatba, &#34;Bratranec Johnny&#34;.// Bratrance volajícího opustila nevěsta u oltáře. NEGATIVNÍ.

//911, Texas, USA. Klíčová slova: pátý, hvězda, kouř.// Bože, už zase tohle? NEGA... počkat.

&#39;Kouř si jde pro vás všechny, bratře.&#39; řekl volající. &#39;Cítím ho pod kůží. Ty snad ne?&#39;

//Další drogy//, pomyslela si Sofia, ale poslouchala dál.

&#39;Sledujeme, jak hvězdy umírají, ale nové jsou připravené na zrod, uvnitř tvého krku. Cítíš je tam, že ano? Pálí tě hluboko uvnitř tvého jícnu. Stačí jen otevřít pusu a zpívat a hvězda se zrodí. Vyzvracíš nový zázrak na podlahu přímo před tebou.&#39;

Hlas volajícího zněl jako písnička, jako by byl jeho hlas v harmonii sám se sebou.

&#39;Uprostřed tvé lebky je prasklina, jen musíš sáhnout dovnitř a roztrhnout ji. Vypustit tu nádhernou plazmu ven.&#39;

Ne, počkat. To není jeho hlas. Je tam druhý hlas zpívající společně s ním.

To je //dispečer//, říká ta stejná slova, v harmonii s ním.

&#39;Carlosi? Myslím, že máme... Proč by to...&#39;

Carlos na moment ztichl. &#39;Jo, to zní jako... Pošlu to dál.&#39;

Sofiina ruka se lehce třásla. Kliknula na POZITIVNÍ.

Obrazovka zablikala s textem ESKALACE... a pak... *click*.

&#39;To je všechno?&#39; Zeptala se Sofia.

&#39;To je všechno.&#39; Potvrdil Carlos. &#39;Cokoliv to bylo, už s tím nic nemůžeš dělat.&#39;

----

Na konci dne si Sofia vzala telefon ze své skříňky v přízemí a vystoupila do teplého večera v Bogotě.

Jakmile vykročila z budovy, telefon zazvonil.

&gt; Příchozí hovor...
&gt;
&gt; DAVID

PŘIJMOUT nebo ODMÍTNOUT. Zelená nebo červená.

Nechala hovor spadnout do hlasové schránky. Davidův hlas byl udýchaný. Nesnášela, jak dobře zněl.

&#39;Sofi, vím, že to slyšíš. Chci tě vidět. Jsi pro mě ta jediná, víš o tom? Jsem tu jen pro tebe. Prosím, zvedni to.&#39;

Pauza.

&#39;Jsi nádherná holka, víš to?&#39;

//Klíčová slova//, pomyslela si.

&#39;Notak, holka. Nezklam mě. Potřebuju tě vidět.&#39;

//Je důležité být skeptický//, pomyslela si.

&#39;Myslíš si snad, že najdeš někoho jako mě?&#39;

//Problém je sebedůvěra//, pomyslela si.

Stisknula červenou.</textarea></pre>
  </div>

</div>

<div id="footer">
  
    <em>Last updated 2022-05-18 16:02:08.468571.</em>
  
</div>
</body>